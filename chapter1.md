# Inhoud van de module

Je hebt inmiddels aardig wat ervaring met Python. Toch valt er nog oneindig over te leren (veel meer nog dan we hier nog kunnen toevoegen). In dit boekje breiden we je programmeer-arsenaal uit met 2 belangrijke concepten: Objects en Error Handling.

Objects bieden je een andere manier om je code op te bouwen. Alles wat je tot nu toe geleerd hebt is nog steeds geldig en relevant, maar het indelen van je code in Objects heeft een aantal voordelen:

* Objecten bieden extra structuur en maken daarmee je code overzichtelijker
* Objecten helpen je voorkomen dat je code herhaalt. Dit voorkomt fouten en maakt je code beter te onderhouden
* Objecten maken code recyclebaar: objecten die je eerder geschreven hebt, kun je gemakkelijk in nieuwe programmaâ€™s importeren en er op voortbouwen.
* Objecten maken het makkelijker je code in stukken te verdelen en daarmee is het makkelijker om samen te werken aan code (ieder zijn eigen afgesloten stuk)

Error handling is een mechanisme dat helpt om fouten die kunnen optreden tijdens het gebruik van een programma (bijvoorbeeld ongeldige invoer van een gebruiker) op een goede manier af te handelen, zonder dat de gebruiker wordt overladen met cryptische foutmeldingen.
Je maakt je eerst de fijne kneepjes van bovenstaande onderwerpen eigen. Daarna gaan we uiteraard je nieuwe skills loslaten op het bouwen van een text adventure!
